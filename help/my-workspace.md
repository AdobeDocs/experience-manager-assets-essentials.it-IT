---
title: Area di lavoro personale per Assets
description: L’area di lavoro personale è una pagina che offre moduli visivi personalizzabili per un accesso comodo alle aree chiave dell’interfaccia utente di Assets e alle informazioni più rilevanti per l’utente.
source-git-commit: a085ac1c5bdd4ff6d83b8d80b334f55b3995fc96
workflow-type: ht
source-wordcount: '477'
ht-degree: 100%

---

# Area di lavoro personale per Assets {#my-workspace}

Assets ora include un’area di lavoro personalizzabile che fornisce widget per l’accesso semplificato alle aree chiave dell’interfaccia utente di Assets e alle informazioni più pertinenti per l’utente. Questa pagina funge da soluzione unica per fornire una panoramica degli elementi di lavoro e consentire un accesso rapido ai flussi di lavoro chiave. L’accesso più comodo a queste opzioni aumenta l’efficienza e la velocità dei contenuti.

Per accedere all’area di lavoro personale, fai clic su **[!UICONTROL Area di lavoro personale]** dagli elementi disponibili nel riquadro di navigazione a sinistra. L’area di lavoro personale include diversi widget che mostrano nuove funzioni in arrivo, widget di approfondimenti, attività e contenuto. Puoi configurare la modalità di visualizzazione di questi widget nell’area di lavoro in base alle tue preferenze.

>[!NOTE]
>
>Il widget degli approfondimenti è visibile solo agli amministratori.

**Nuove funzionalità disponibili a breve**

Evidenzia le prossime funzioni di Assets.

![Nuove funzioni disponibili a breve in Workspace](assets/new-features.png)

**Approfondimenti**

Gli amministratori possono visualizzare un riepilogo del numero di download e caricamenti eseguiti nell’ambiente Assets negli ultimi 30 giorni. Puoi fare clic su **[!UICONTROL Visualizza tutto]** per passare rapidamente alla pagina Approfondimenti e visualizzare dashboard più dettagliate.

![Approfondimenti in Workspace](assets/insights.png)

**Attività**

Visualizza l’elenco delle attività attualmente assegnate a te nella scheda **[!UICONTROL Le mie attività]**, create da te nella scheda **[!UICONTROL Attività assegnate]** e le attività già completate nella scheda **[!UICONTROL Completate]**. Puoi selezionare un’attività e fare clic su **[!UICONTROL Completa attività]** per approvare o rifiutare un’attività. Puoi anche selezionare un’attività e fare clic su **[!UICONTROL Apri dettagli attività]** per visualizzare l’attività e approvarla, rifiutarla, modificarla o eliminarla.

![Attività nell’area di lavoro](assets/tasks-workspace.png)

>[!NOTE]
>
> L’opzione **[!UICONTROL Assegna attività]** per assegnare un’attività su una risorsa a un altro utente è disponibile quando selezioni una risorsa o quando apri la visualizzazione delle informazioni sulla risorsa.

**Contenuto**

Mostra le visualizzazioni assortite delle risorse, compreso l’elenco delle risorse visualizzate di recente. È possibile selezionare per visualizzare le risorse nel widget in una vista a elenco, a griglia, a raccolta o a cascata e ordinare le risorse per nome, dimensione e data modificata. Puoi anche selezionare una risorsa per visualizzarne i dettagli o rimuoverla dall’elenco delle risorse visualizzate di recente.

![Widget di contenuto nell’area di lavoro](assets/workspace-content.png)

## Personalizzare l’area di lavoro personale {#configure-widgets}

Tutti i widget vengono visualizzati per impostazione predefinita, ma è possibile abilitare o disabilitare i widget visualizzati nell’area di lavoro personale. Le preferenze sono specifiche per ogni utente.

1. Fai clic su **[!UICONTROL Area di lavoro personale]** disponibile nel riquadro di navigazione a sinistra e fai clic su **[!UICONTROL Personalizza]**.

1. Disattiva l’interruttore per il widget che non è necessario visualizzare nell’area di lavoro. Puoi anche trascinare un widget in una posizione appropriata per aggiornare l’ordine di visualizzazione nell’area di lavoro.

1. Per salvare le modifiche, fai clic su **[!UICONTROL Completati]**.

   ![Personalizzare i widget nell’area di lavoro](assets/customize-workspace.png)
