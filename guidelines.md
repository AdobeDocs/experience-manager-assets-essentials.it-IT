---
source-git-commit: 15070ea99308741242b43206ed69cf1dbddca890
workflow-type: ht
source-wordcount: '719'
ht-degree: 100%

---
# Linee guida per contribuire alla documentazione di [!DNL Adobe Experience Manager]

## Filosofia della documentazione

Sappiamo che gli utenti di [!DNL Adobe Experience Manager] lavorano in ambienti altamente competitivi per creare esperienze digitali che li distinguano dalla concorrenza. Pertanto, è fondamentale che, quando Adobe offre nuovi strumenti avanzati in [!DNL Experience Manager], questi siano integrati da una documentazione accurata e chiara che consenta al cliente di sfruttare immediatamente il proprio investimento in [!DNL Experience Manager] e massimizzare il ROI.

Per la documentazione di [!DNL Experience Manager], l’obiettivo è renderla disponibile agli utenti di [!DNL Experience Manager] il prima possibile. Viene quindi data priorità a una documentazione accurata e fruibile, sottoposta ad aggiornamento e miglioramento continuo.

## Contributi alla documentazione

Al fine di migliorare continuamente la documentazione di [!DNL Experience Manager], apprezziamo il contributo dell’intera community di utenti di [!DNL Experience Manager]. I miglioramenti apportati alla documentazione, che derivino da richieste o segnalazioni di problemi, possono essere correzioni, chiarimenti, ampliamenti ed esempi aggiuntivi.

## Standard della documentazione

Pur accogliendo con favore i contributi alla documentazione di [!DNL Experience Manager], qualsiasi contributo, sotto forma di richiesta o segnalazione di un problema, deve essere conforme ai nostri standard in merito a tali contributi.

I contributi che non soddisfano tali standard possono essere rifiutati.

### Documentiamo i casi di utilizzo standard

La documentazione di [!DNL Experience Manager] riguarda i casi di utilizzo standard. I casi di utilizzo che esulano dall’ambito di installazione e utilizzo standard del prodotto non rientrano nella documentazione di [!DNL Experience Manager].

### In genere non documentiamo i bug o le loro soluzioni

La documentazione di [!DNL Experience Manager] riguarda i casi di utilizzo standard. Per questo motivo, i bug, gli effetti causati da bug e le soluzioni per ovviare ai bug non sono generalmente documentati.

Fanno eccezione le note sulla versione, in cui possono essere elencati i problemi noti con possibili soluzioni approvate dal team di gestione del prodotto di [!DNL Experience Manager].

### I contributi alla documentazione non devono essere usati per rispondere a domande tecniche

È gradita come contributo qualsiasi idea che punti al miglioramento della documentazione di [!DNL Experience Manager]. Tuttavia, commenti, problemi e richieste sono intesi solo come *contributi*. L’obiettivo non è di rispondere a domande sull’utilizzo di [!DNL Experience Manager], su come implementare un progetto [!DNL Experience Manager] o risolvere problemi tecnici.

Eventuali domande sull’utilizzo di [!DNL Experience Manager] o su errori tecnici possono essere segnalate attraverso il normale processo di assistenza tramite il [[!DNL Experience Manager] portale di assistenza](https://experienceleague.adobe.com/?support-solution=Experience+Manager&amp;lang=it#support) o discusse nella [community di Experience Manager](https://experienceleaguecommunities.adobe.com/t5/adobe-experience-manager/ct-p/adobe-experience-manager-community).

I contributi alla documentazione di ***[!DNL Experience Manager] non sostituiscono l’Assistenza clienti di Adobe***. Pertanto, verranno rifiutati tutti i contributi che richiedono risposte a domande correlate al supporto.

### I contributi devono fare riferimento in modo chiaro alle pagine della documentazione interessate.

Se apri una segnalazione per suggerire miglioramenti alla documentazione, devi includere i collegamenti alle pagine interessate. Se apri una segnalazione utilizzando il collegamento **Modifica pagina** di una pagina della documentazione, il problema verrà creato automaticamente con un collegamento alla pagina in questione.

Ciò non si applica alle richieste pull, che per loro natura fanno riferimento alle pagine interessate.

## Linee guida per la documentazione

Chiediamo che qualsiasi contributo alla nostra documentazione segua determinate linee guida di stile.

L’adesione a queste linee guida semplifica la revisione del contributo proposto e ne velocizza quindi l’integrazione nella documentazione.

### Lingua e stile

#### Lingua

* La documentazione di [!DNL Experience Manager] è creata e mantenuta in inglese americano.
* Usa frasi quanto più semplici possibile.
* Usa un linguaggio chiaro e conciso.

La documentazione di [!DNL Experience Manager] viene letta in tutto il mondo da utenti che potrebbero non essere di madrelingua inglese o non parlare inglese correntemente. Evita i colloquialismi e usa un linguaggio chiaro e semplice.

#### Segui il manuale di stile di Microsoft

Il [Manuale di stile di Microsoft](https://docs.microsoft.com/it-it/style-guide/welcome/) è una guida di stile per la documentazione disponibile gratuitamente, specifica per la documentazione di software. La documentazione di [!DNL Experience Manager] segue questa guida quando possibile.

### Formattazione

| Elemento | Stile |
|---|---|
| Elemento o opzione dell’interfaccia utente | **grassetto** |
| Nome file, percorso, input utente, valori di parametri | `monospaced` |
| Codice, riga di comando | ```Code Block``` |

### Schermate

Non fare un uso eccessivo di schermate e usale solo quando una descrizione testuale è insufficiente.

Nelle schermate non devono essere utilizzati marcatori o altre annotazioni (come riquadri rossi, frecce o testo). In questo modo le schermate possono essere riutilizzate o replicate più facilmente nelle versioni localizzate della documentazione.

### Riferimenti a specifiche versioni

È meglio evitare, quando possibile, riferimenti diretti a una versione specifica nel contenuto della documentazione. In tal modo la documentazione sarà più flessibile e potrà essere estesa anche a versioni future.

### Utilizzo di Day, [!DNL Experience Manager], CQ, CRX

Per fare riferimento al prodotto, la prima volta che compare in un articolo utilizza il nome completo **Adobe Experience Manager**, dopodiché nello stesso articolo utilizza **Experience Manager**.

Non utilizzare i termini Day, Day Software, CQ e CRX, salvo se inevitabile ad esempio nei nomi delle classi o se si fa riferimento alla storia di [!DNL Experience Manager].
