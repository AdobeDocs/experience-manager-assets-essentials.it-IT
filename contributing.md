---
source-git-commit: 0dd6f278a75668c3ceafa2ad8d9d232bcecd56ba
workflow-type: ht
source-wordcount: '512'
ht-degree: 100%

---
# Contribuire alla documentazione di [!DNL Adobe Experience Manager Assets Essentials]

Grazie per aver scelto di contribuire alla documentazione di [!DNL Adobe Experience Manager Assets Essentials]. Accogliamo con favore i contributi offerti dalla nostra comunità di lettori e dai colleghi che collaborano con Adobe.

Questo file descrive le modalità con cui è possibile apportare il proprio contributo e specifica le linee guida da seguire.

## Codice di condotta per open source Adobe

Questo progetto ha adottato il [Codice di condotta per open source Adobe](code-of-conduct.md). Contribuendo alla documentazione di [!DNL Adobe Experience Manager] accetti implicitamente di aderire a questo codice di condotta. Puoi segnalare eventuali condotte scorrette a [Grp-opensourceoffice@adobe.com](mailto:Grp-opensourceoffice@adobe.com).

## Linee guida per contribuire

Pur accogliendo con favore qualsiasi contributo volto a migliorare la documentazione di [!DNL Experience Manager], richiediamo che i partecipanti rispettino, ove possibile, determinati standard e linee guida. Per ulteriori informazioni, consulta le [Linee guida per contribuire alla documentazione di  [!DNL Experience Manager] ](guidelines.md).

## Come contribuire

La procedura per apportare il proprio contributo è molto semplice. È possibile contribuire in due modi:

* [Segnalare un problema](#create-an-issue)
* [Creare una richiesta pull](#create-a-pull-request)

Il metodo scelto dipende dal grado di familiarità con le procedure di modifica della documentazione in GitHub.

>[!NOTE]
>
>I contributi inviati sono soggetti alle [condizioni d’uso di Adobe.](https://www.adobe.com/it/legal/terms.html)

### Segnalare un problema {#create-an-issue}

Desideri proporre un suggerimento o un’osservazione sulla documentazione corrente o segnalare un potenziale errore nella descrizione di una funzione? In questo caso puoi segnalare un problema. Questa modalità è appropriata anche se intendi proporre un tuo contributo ma non hai familiarità con le procedure per modificare la documentazione o creare una richiesta.

La segnalazione di un problema consente di descrivere facilmente la tua proposta per migliorare la documentazione, che verrà esaminata da un membro del team addetto alla documentazione di [!DNL Experience Manager]. A tale scopo, fai clic sul collegamento **Log an issue** (Registra un problema) in alto nel riquadro di navigazione a destra di qualsiasi pagina.

### Creare una richiesta pull {#create-a-pull-request}

Se noti un problema e sai esattamente come correggerlo, puoi creare una richiesta. Le richieste pull ti consentono di apportare alla documentazione le modifiche desiderate, che saranno poi esaminate da un membro del team addetto alla documentazione di [!DNL Experience Manager]. A tale scopo, fai clic sul collegamento **Edit this page** (Modifica questa pagina) in alto nel riquadro di navigazione a destra di qualsiasi pagina.

Tutte le richieste devono essere accompagnate da un [contratto di licenza per i collaboratori (CLA) firmato.](https://opensource.adobe.com/cla.html) In questo modo si concede ad Adobe il permesso di ridistribuire i contributi come parte del progetto. È sufficiente inviare un CLA di Adobe una sola volta; se lo hai già inviato in passato, non è necessario ripetere questa operazione.

### Breve video introduttivo

Nel video seguente viene brevemente illustrato come segnalare un problema e creare una richiesta.

>[!VIDEO](https://video.tv.adobe.com/v/27069)

### Contributi da dipendenti Adobe

Se sei un dipendente Adobe e vuoi fornire un contributo, ti chiediamo di utilizzare l’organizzazione `AdobeDocs` nell’archivio Git aziendale. Puoi contribuire a questo archivio pubblico su GitHub.com, ma i contributi sono più facili da elaborare sull’archivio aziendale. Assicurati tuttavia che eventuali informazioni proprietarie o non rilasciate vengano affrontate solo nell’archivio aziendale. I dipendenti Adobe non devono firmare il Contratto di licenza da collaboratore.

## Informazioni sulla piattaforma di authoring GitHub e su Markdown di Adobe

Per ulteriori informazioni su come utilizzare la piattaforma di authoring GitHub, consulta la [Guida per i collaboratori alla documentazione di Adobe](https://experienceleague.adobe.com/docs/contributor/contributor-guide/introduction.html?lang=it).
